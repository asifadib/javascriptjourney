---
description: জাভাস্ক্রিপ্ট সম্পর্কে প্রাথমিক ধারণা ও আলোচনা
---

# ভূমিকা

জাভাস্ক্রিপ্ট এখন একটা মাল্টি পারপাস ও হাই লেভেল প্রোগ্রামিং ভাষা। ওয়েব এর জন্য নাম্বার ওয়ান প্রোগ্রামিং ভাষা হচ্ছে বর্তমানে [জাভাস্ক্রিপ্ট](https://codeburst.io/10-top-programming-languages-in-2019-for-developers-a2921798d652)।

![&#x997;&#x9C1;&#x997;&#x9B2; &#x9A5;&#x9C7;&#x995;&#x9C7; &#x9B8;&#x997;&#x9CD;&#x9B0;&#x9B9;&#x9C0;&#x9A4;](.gitbook/assets/javascript.jpg)

## **জাভাস্ক্রিপ্ট** **কি?**

জাভাস্ক্রিপ্ট \(সংক্ষেপে JS বলা হয়\)। জাভাস্ক্রিপ্ট হচ্ছে একটি ওবজেক্ট-ওরিয়েন্টেড, ডায়নামিক প্রোগ্রামিং ভাষা। জাভাস্ক্রিপ্টকে হাই লেভেল প্রোগ্রামিং ভাষা বলা হয়। হাই লেভেল প্রোগ্রামিং ভাষা মানে কি? হাই লেভেল প্রোগ্রামিং ভাষা মানে হচ্ছে এই প্রোগ্রামিং ভাষা অনেকটা সফটলি কোডেড।

একটা উদাহরণের সাহায্যে বুঝতে চেষ্টা করি চলুন। আপনাকে আপনার মেশিন সম্পর্কে খুব বেশী জানতে হবেনা এর জন্য। যেমন সি ইউজ করতে গেলে আপনাকে মেশিন কিভাবে কাজ করে , কিভাবে কোড কম্পাইল করে , কিভাবে রান করে , মেমোরি কতোটুকু নিবে এগুলা নিয়ে ভাবতে হয়। হাই লেভেল প্রোগ্রামিং ভাষাতে এতো কিছু ভাবার প্রয়োজন হয়না। এখানে ল্যাঙ্গুয়েজই আপনার হয়ে অনেক কাজ করে দিবে।

এতে সুবিধা কি? সুবিধা হচ্ছে আপনি এই সময়টাতে জটিল জটিল ফানশনালিটি নিয়ে চিন্তা ভাবনা করতে পারবেন আর আপনি ভালো মানের এপ্স তৈরি করতে পারবেন। এই ক্ষেত্রে জাভাস্ক্রিপ্টের মতো হাই লেভেল ল্যাঙ্গুয়েজ ফ্লেক্সিবল হওয়ার কারনে বিহ্যাইন্ড দ্যা সীনে কি হচ্ছে এতোকিছু না ভেবেই আপনার মেইন কাজে ফোকাস করতে পারবেন এবং ফানশনালিটিতে সময় দিতে পারবেন । ওয়েব সার্ভার, ওয়েব আপ্লিকেশন, ক্রস প্লাটফর্ম আপ্লিকেশন ও বানাতে পারবেন। জাভাস্কিপ্ট এখন আল্টিমেট ল্যাঙ্গুয়েজ একের ভিতর সব, এক ল্যাঙ্গুয়েজ দিয়েই সব করতে পারবেন ।

### **জাভাস্ক্রিপ্টের** **ইতিহাস**

১৯৯৫ সালে নেটস্কেপের প্রকৌশলী Brendan Eich জাভাস্ক্রিপ্ট তৈরি করেন, যেটা মুক্তি পায় ১৯৯৬ সালের প্রথমদিকে নেটস্কেপ ২ \(ব্রাউজার\) এর সাথে। এর নাম করা হয়েছিল LiveScript, কিন্তু মার্কেটিং কৌশলের গ্যাড়াকলে পড়ে দুর্ভাগ্যজনত এর নাম জাভাস্ক্রিপ্ট হয়ে যায়, সান মাইক্রোসিস্টেম এর জাভা ল্যাংগুয়েজের জনপ্রিয়তাকে পুঁজি করার জন্য। জাভা আর জাভাস্ক্রিপ্টের মাঝে তেমন কোন ধরেণের মিল না থাকা সত্ত্বেও সেই থেকে এখনো জাভাস্ক্রিপ্ট নামটা নিয়ে বিভ্রান্তি রয়ে গেছে । আরো বিস্তারিত জানতে এখানে দেখুন [_Wikipedia_](https://bn.wikipedia.org/wiki/%E0%A6%9C%E0%A6%BE%E0%A6%AD%E0%A6%BE%E0%A6%B8%E0%A7%8D%E0%A6%95%E0%A7%8D%E0%A6%B0%E0%A6%BF%E0%A6%AA%E0%A7%8D%E0%A6%9F)

### জাভাস্ক্রিপ্টের জনপ্রিয় কিছু লাইব্রেরি এবং ফ্রেমওয়ার্কসমূহ



> React Js
>
> Angular Js
>
> Node Js
>
> Electron Js
>
> React Native
>
> Vue Js















